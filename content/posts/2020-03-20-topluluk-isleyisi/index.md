---
title: Topluluk İşleyişi
author: Muhammet Ali Çaylak
date: 2021-03-20
hero: ./images/community.jpg
excerpt: Topluluğumuzun okul kulüplerimizin arasına dahil olmasıyla beraber kafada birçok soru oluştuğunu biliyoruz. Aslına bakacak olursak pek fazla büyük değişiklik olmadı. Bu yazımda sizlere topluluğumuzun nasıl işlediğini olabildiğince anlatmaya çalışacağım.
---

Merhabalar herkese,

Topluluğumuzun okul kulüplerimizin arasına dahil olmasıyla beraber kafada birçok soru oluştuğunu biliyoruz. Aslına bakacak olursak pek fazla büyük değişiklik olmadı. Bu yazımda sizlere topluluğumuzun nasıl işlediğini olabildiğince anlatmaya çalışacağım.

Ben de dahil olmak üzere şu an 4 kurucu üyeyiz. Yaptığımız bütün çalışmaları denetleyen, danışmanlık sağlayan ve resmî işlerle görevli olan `danışman öğretmenimiz` var. Ondan fazla da resmî üyemiz bulunmakta. Resmî olarak üyemiz olmayan fakat diğer topluluklardan bize sürekli yardımcı olan kişilere de `Growth Team` yani `Büyüme Takımı` adı veriyoruz. Kısaca özetlemek gerekirse görev hiyerarşisi bu şekilde oluşturuldu.

Danışman öğretmenimizin bize vermiş olduğu örnek proje fikirlerini önce kurucular olarak tartışacağız, ardından ilgili proje için planlamayı yapıp üyelerimize sunacağız. Üyeler de projenin yapımında aktif rol alacak haliyle. İki haftada bir veya haftada bir olacak şekilde etkinlikler yapmayı planlıyoruz. Bunlardan bazıları dijital veya fiziksel sergiler olurken, bazıları da gelişimimize katkı sağlayacak sunumlar, söyleşiler ve yarışmalar olacak. Pandemi döneminde fiziksel olarak toplanmamız mümkün olmadığı için çoğunlukla dijital kaynaklar üzerinden ilerlemeyi planlıyoruz.

Üye alımına gelecek olursak eğer, şu an sadece sınıf grupları üzerinden yapılıyor. Bu yüzden şimdilik üye alım formunu herkese açık şekilde paylaşmayı planlamıyoruz. Sonraki dönemlerde konuk olarak topluluğumuzun çalışmalarına katılabilir, destek olabilirsiniz.

## Neden İngilizce?

Bu durumu farkeden bazı arkadaşlarımız olabilir. Sebebi basit. Okulumuzda yabancı arkadaşlarımızın olmasının yanı sıra kendimizi sınırlandırmak istemememiz. Yaptığımız çalışmaların evrensel olmasını daha doğru buluyoruz. Bu yüzden sosyal medya üzerindeki paylaşımlarımızı İngilizce kimi zaman Türkçe yayınlamayı planlıyoruz.

Topluluğumuz hakkında daha çok bilgi sahibi olmak için [bilgi](https://info.nishgt.art) sayfamızı inceleyebilirsiniz.

Muhammet Ali Çaylak