---
title: Yazılımı ve Tasarımı Nasıl Harmanlıyoruz?
author: Tolga Kasal
date: 2021-03-20
hero: ./images/hello_world.jpg
excerpt: Ben Tolga. Harika işler başarmak ve sizlere en iyi şekilde hizmet verebilmek için elimden geleni yapmaya çalışıyorum. nishgt platformu üzerinde Ömer Ayyıldız ile beraber teknik kısımlarda görevliyim.
---

Selam arkadaşlar,

Ben Tolga. Harika işler başarmak ve sizlere en iyi şekilde hizmet verebilmek için elimden geleni yapmaya çalışıyorum. `nishgt` platformu üzerinde Ömer Ayyıldız ile beraber teknik kısımlarda görevliyim. Şu an aktif olarak `nishgt blog sayfası` ve `Discord sunucusu` üzerinde çalışıyoruz.

Blogumuzda şimdilik sadece kurucular yazı yazabiliyor fakat ilerleyen zamanlarda diğer kulüp üyelerinin de yazılarını paylaşmayı planlıyoruz.

Bütün bu sistemi nasıl yürütüyoruz ve yürütmeyi planlıyoruz birazcık bahsetmek istiyorum. Öncellikle blog sayfamızı, görsel içeriklerimizi ve ilerde oluşturacağımız dökümanları [GitHub](https://github.com) üzerinden yönetiyoruz. Açık kaynak felsefesinin bizi daha çok büyüteceğine inanıyoruz ve kaynaklarımızı tüm dünyaya paylaşmaktan onur duyuyoruz. Blogumuzu oluştururken bile açık kaynak yazılımlardan faydalanmaya çalıştık. Yeri geldi destek olduk. Bu süreçte bizlere destek olan [SDTR](https://sdtr.dev) ekibini ve orada bulunan üyeleri anmadan geçmek istemiyoruz.

Her ne kadar açık kaynağı savunsak da her şeyimiz açık değil. Bunlardan bazıları üye verileri tabii ki. Üyelerin rızası dışında bilgileri herhangi bir platforma veya kuruma vermiyoruz. Üye verilerini sadece kurucu üyelerin görebileceği şekilde GitHub ve Discord üzerinde barındırıyoruz.

## Hangi Araçları Neden Kullanıyoruz?

Daha düzenli ve sistematik çalışabilmek adına `git` kullanıyoruz. Blog yazılarımızı [Markdown](https://www.markdownguide.org/getting-started/) adı verilen işaretleme dili ile yazıyoruz. Okunması ve yönetilmesi bizim için daha rahat oluyor diyebiliriz.
Görsel içerikler için lisanslı Adobe Photoshop ve Adobe Illustrator kullanıyoruz.

## Profesyonel Çalışmayı Seviyoruz

Büyüklü küçüklü birçok firmada kullanılan araçları ve yöntemleri kendi içimizde uyarlamaya ve kullanmaya çalışıyoruz. Bu sayede üyeler iş hayatına atılmadan önce birçok araç ve yöntemi, eğlenerek ve bir şeyler üreterek öğreniyor. Kurucu üyeler de hali hazırda bulunan yeteneklerini daha çok geliştirmek için yeni teknikler denemeye çalışıyor.

Zamanla tasarım ve yazılımın iç içe geçtiği topluluğumuzda kullandığım teknikleri ve geçtiğimiz yolları sizlere aktarıyor olacağım.

Sağlıcakla kalın...

Tolga Kasal