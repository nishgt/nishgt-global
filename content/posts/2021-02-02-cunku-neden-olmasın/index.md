---
title: ÇÜNKÜ NEDEN OLMASIN?
author: Ömer Ayyıldız
date: 2021-02-02
hero: ./images/nish-design.jpg
excerpt: Ödevlerimizi daha rahat takip edebilmek, kaynaklarımızı depolayabilmek ve her şeyi tek bir yerde toplamak adına nishgt'yi büyük bir hevesle kurmuştum hatırlarsanız. Düz beyaz bir sayfada, linkleri kesip biçip bir şeyler yapmaya çalıştığımız tatlı bir sayfaydı.
---

# Selamlar!
Ödevlerimizi daha rahat takip edebilmek, kaynaklarımızı depolayabilmek ve her şeyi tek bir yerde toplamak adına **nishgt**'yi büyük bir hevesle kurmuştum hatırlarsanız. Düz beyaz bir sayfada, linkleri kesip biçip bir şeyler yapmaya çalıştığımız tatlı bir sayfaydı. Ama neden bu kadar uğraşalım ki diye düşündüm ve bu blogu kurmaya karar verdim. Daha modern ve havalı bir tema arayışına geçtim. Bu süreçte birçok şey de öğrendim diyebilirim.

Peki neden böyle bir şey web site açma gereksinimi duydum? Güzel soru. Bir arkadaşımın da dediği gibi "orada bir tık doğru dediniz" . Aslına bakacak olursak ilham kaynaklarım Manifold ve DesignGost'tu. Bu tarz bir web site yapmak da hep aklımdaydı ve yapmak bugüne nasip oldu. Grafik tasarımını ülkemizde daha da geliştirmek, bölümümde bulunan arkadaşlarımın kendilerini daha da geliştirebilecekleri basit bir ortam hazırlamaktan açıkçası çok gururlu ve heyecanlıyım.

Bu projeyi sadece ben mi yönetiyorum peki? Tabii ki yediğimiz içtiğimiz ayrı gitmeyen [Software Development Turkey](https://discord.gg/DsX5ZCw) üyelerinin büyük desteği var. Gerek teknik, gerek fikir olsun, birçok konuda beyin fırtınası yaparak yardımcı oldular. Özellikle Damla Köksal teknik anlamda çok yardımcı oldu. :D

Belirli bir düzen ve ahenk yakaladığımız takdirde güzel içeriklerin çıkacağını umuyorum. Zamanla birçok özellik de ekleyeceğimiz kesin.

Bu yazımızın da burada sonuna gelelim isterseniz. Geliştirme veya içerik üretim aşamasına dahil olmak isterseniz bana [e-posta](mailto:oayyildiz416@gmail.com) yoluyla ulaşabilirsiniz.

Sağlıcakla kalın.

Ömer Ayyıldız