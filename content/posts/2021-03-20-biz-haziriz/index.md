---
title: Biz Hazırız!
author: Ömer Ayyıldız
date: 2021-03-20
hero: ./images/ready.png
excerpt: Uzun bir planlama sürecinin içerisindeyken, yakın zamanda hiç beklemediğimiz bir durumla karşılaştık. Biz kendi çapımızda büyümeye ve toparlanmaya çalışırken, okulumuzun kulüplere değer verdiğini gördük ve resmî olarak başvurmaya karar verdik.
---

Herkese tekrardan selamlar,

Uzun bir planlama sürecinin içerisindeyken, yakın zamanda hiç beklemediğimiz bir durumla karşılaştık. Biz kendi çapımızda büyümeye ve toparlanmaya çalışırken, okulumuzun kulüplere değer verdiğini gördük ve resmî olarak başvurmaya karar verdik.

Açıkça söylemem gerekirse birkaç gün önce motivasyonum bir tık düşüktü. Farklı yollar aramaya, yeni alternatifler üretmeye çalışıyordum kendimce. Ama işin içine okul girince, öğrencileri bu konuya dahil etmenin sandığımdan daha rahat olacağını düşündüm.

Güzel hedeflerimiz ve desteklerimiz var ama yeni yeni oluşmaya ve büyümeye başlayan bir sürece insanları dahil edebilmek için motivasyonlarını asla kaybetmeyen ve aynı şekilde aktaran liderlere ihtiyacımız vardı. Bu yüzden sınıfımızda bulunan bu işe hevesli arkadaşlarla beraber işe koyulduk ve her şeyi kısa süre içerisinde hazır hale getirmeye çalıştık.

Instagram sayfası oluşturmakla yetinmek istemedik. Veya sadece bir WhatsApp grubunda oturup sohbet etmek... Gerçekten başarılı işlere imza atan bir topluluk olabilmek için yapabileceğimiz ne varsa yapmaya çalıştık ve çalışmalara devam ediyoruz. Okul içerisinde, hatta Türkiye sınırları içerisinde kalmayıp küresel çapta faaliyetler gösterebilmek için kurumsal hayatta kullanılan metotları kendimizce uygulamaya çalışırken, modern teknolojilerden de faydalanmaya çalıştık.

Umarım yakın zamanda planladığımız etkinliklerle sizlerle beraber olur, genç yaşta çeşitli tasarım alanlarında güzel işler başarırız.

Saygılarımla.

Ömer Ayyıldız